---
title: Om
slug: "/about"
---

**... mej**: Jag som skriver på de här sidorna är entusiastisk hobby-släktforskare, och dessutom en så'n där IT-typ. Jag har "*Asperger delight*" -- jag har lätt för att se, och förlora mej i, detaljerna, vilket stundvis gör mina närmaste något irriterade ... men det är helt klart en fördel både i släktforskeriet, och i IT-andet. Jag är också en kart-galning; jag kan inte gå förbi en karta utan att titta på den.

**... släkten**: Har rötter i flera hörn av Sverige: Västmanland, Småland, Roslagen, Värmland, Hälsingland. Finland och Estland. Präster och adel. En rysk desertör, en tysk handelsman, flamländska vävare ... Blandade karameller, alltså! Tanken är att släkten ska dyka upp här så småningom, som [Gustav](/als-telegrafist-im-weltkrieg), eller kanske i trädform (när jag listat ut hur).

**... det här websajtet**: är en [*Gatsby-app*](https://gatsbyjs.com), med ett tema från utvecklaren [LekoArts](https://www.lekoarts.de/en) -- men anpassat för att bli mer webbsajt än blogg. Som IT-nörd kan jag ju inte bara köra en vanlig WordPress, eller hur? Och med något som Gatsby kan jag börja bygga på min alldeles egna släktforsknings-app ... En stor fördel med Gatsby är att där finns lätt-använt stöd för [Markdown](https://sv.wikipedia.org/wiki/Markdown), med vilket det går snabbt att skriva mycket text, snyggt -- inget struligt pillande med html, eller redigeringsverktyg med menyer och knappar och sånt. 

**... festerman** och **BFiles**: Ja, var kommer namnen ifrån? Jo, dom är minnen från min IT-karriär: [BFILE](https://docs.oracle.com/cd/E18283_01/java.112/e16548/oralob.htm) är en datatyp i Oracle's databaser, som jag ägnat flera år åt, och kan kanske med lite vilja sägas beskriva min karriär (vi tar det en annan gång ... 😀); *festerman* inträdde första gången i mitt liv som avsändare till en serie spam-mejl, någon gång i Internets ungdom: hans fulla namn var _Festerman Wubnig_, och jag adopterade namnet som mitt _handle_ för olika sajt på nätet. Tyckte kanske att den var lite värt att hedras ändå, ansträngningen att koka ihop en bunt "_nästan riktiga_" namn att skicka spam som ...

**... [ellipsis](https://sv.wikipedia.org/wiki/Uteslutningstecken)**: märks kanske att jag använder alldeles för ofta i skriven text ... oftast som en slags tankepaus, och kanske inte precis som det är tänkt. Ska försöka minska på det ... :)

**... kontaktuppgifter**: brukar man ha på sådana här sidor: jag kan kontaktas på epost-adressen *festerman_kanelbulle_bfiles_punkt_se*, fast först efter lite transformation -- om det inte är uppenbart vad det ska vara, prova `echo festerman_kanelbulle_bfiles_punkt_se | sed 's#_kanelbulle_#@#' | sed 's#_punkt_#.#'`. 